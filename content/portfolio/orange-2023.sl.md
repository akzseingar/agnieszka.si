+++
showonlyimage = false
draft = false
image = "img/portfolio/orange-2023/orange-2023-cover-white-02.png"
date = "2020-03-03"
title = "Orange Data Mining"
weight = 7
+++

Prenova celostne grafične podobe.

<!--more-->


Orange je prosto dostopen program za odkrivanje znanja iz podatkov in vizualizacijo podatkov, ki so ga razvili v Biolabu na Fakuteti za računalništvo in informatiko v Ljubljani. Prednost programa Orange je, da je uporabniku prijazen in ga lahko uporablja kdorkoli, brez predznanja programiranja.

Orange je dobil svoj prvi obraz pred 20 leti. Zakaj pomaranča? Čenče so, da so člani Biolaba na Fakulteti za računalništvo in informatiko najprej dali programu za analizo podatkov ime Blue, potem se jim je zdela modra barva preveč zamorjena in je nekdo ustrelil: "Pa naj bo raje "Orange"!". Ostalo je zgodovina.

Letos so se člani Biolaba odločili prenoviti spletno stran in so me prosili, da jim spet pomagam pri oblikovanju spletne strani in osvežitvi celotne vizualne podobe. Pomarančku smo nadeli še večji nasmeh, dobil je boljšo frizuro in očala z manjšo dioptrijo. Postal je še bolj pameten, bolj čeden in zabaven znanstvenik.


![orange](/img/portfolio/orange-2023/orange-ilustr-2023.png)

Največji izziv je bilo narisati njegov velik vabljiv nasmeh, ki je v nekaterih skicah hitro izpadel histeričen ali celo zloben.  Na sliki spodaj so skice za nov obraz pomarančka. Številka 1 je malo izboljšana verzija starega pomarančka, št. 2 je preveč zadržan, uglajen, št. 4 je premlad in premalo izkušen. Nam je bil 5 še najbolj všeč.

![orange](/img/portfolio/orange-2023/orange_skice_02.jpg)

Da smo si pomarančka št. 5 lažje predstavljali sem narisala nekaj skic obrazne in telesne mimike.

![orange](/img/portfolio/orange-2023/orange_2020_12_07_skice_02.jpg)

Ko je bil karakter domišljen, sem ga lahko do konca izpilila. Pomaranček je moral dobro delovati kot ikona, logotip in tudi lik v ilustracijah. Torej, razločen je moral biti pri majhni velikosti, ko je kot ikonca programa zelo majhen; hkrati pa sem mu poskušala narisati dovolj detajlov, da je bil zanimiv in izrazen v ilustracijah. 

![orange](/img/portfolio/orange-2023/orange-webpage-2023.png)

![orange](/img/portfolio/orange-2023/orange-dock.png)

![orange](/img/portfolio/orange-2023/orange_splash_zgodba_06.png)

![orange](/img/portfolio/orange-2023/foto-orange-vizitke.jpg)

Spodaj vidimo, da pomaranček kot logo deluje dobro pri različnih velikostih. Za pomarančka sem oblikovala tudi napis Orange data mining. Izbrala sem neserifni tipografiji Netto Pro Black in Arial Rounded MT Black. Obe preprosti, z zaobljenimi robovi, tako, da pašeta k pomarančni ikonci.

![orange](/img/portfolio/orange-2023/razvoj-dizajna-blog-logo-2023.png)

Za Orange-ov YouTube kanal sem naredila tudi kratko uvodno in zaključno animacijo. https://www.youtube.com/watch?v=f4QhPmWNzP0

Oblikovala sem tudi spletno stran za Orange. https://orangedatamining.com
